Giunto al termine di questo percorso di studi, mi scopro una persona completamente diversa rispetto a quando ho iniziato. Questo corso mi ha dato tanto sia in termini di conoscenze acquisite sia di rapporti umani con coloro con cui ho collaborato e mi sono confrontato. \newline 
Ancora non è tempo di fermarmi, per poter provare ad utilizzare le potenzialità offerte dal mondo dell'informatica per risolvere gli svariati problemi che affliggono la nostra società, ho bisogno di continuare a studiare e mettermi alla prova. \newline 
Questo lavoro di tesi rappresenta il primo passo verso la direzione che mi sono prefissato, ma anche l'ultimo di un viaggio fantastico iniziato tre anni fa e di cui non rimpiango nessuna scelta. \newline
Se oggi posso essere fiero di dove sono arrivato, lo devo a tutti coloro che mi hanno supportato e accompagnato in questa esperienza e senza i quali molto probabilmente tutto questo non sarebbe stato realizzabile. \newline
La prima menzione va alla mia famiglia: a mio padre Giuliano, a mia madre Maria e a mia sorella Sofia, le persone che considero più importanti, che si sono sempre fidate di me e sono rimaste al mio fianco anche a più di 100km di distanza. Insieme a loro non posso non nominare i miei zii Umberto e Silvana e i miei cugini Mauro, Claudia, Nicoletta e Mikael, amici prima ancora di parenti e vicini di casa. \newline
Parlando di amici, un trattamento speciale va riservato a Luca e Milo, con i quali ho condiviso l'appartamento, l'università e la maggior parte della mia storia a Cesena, che però non sarebbe stata la stessa senza aver conosciuto Pierdomenico, Filippo, Augusto, Diego, Martina, Benedetta, Chiara, Beatrice e Sofia, quest'ultima solo ora menzionata perché mi sono dimenticato di inserirla tra i coinquilini. \newline
Oltre a loro, ci sono ovviamente anche gli amici che ho lasciato a Jesi quando sono partito per Cesena, che mi vedo costretto a citare con il rispettivo nickname non avendo ormai memoria dell'ultima volta che li ho chiamati con il loro nome di battesimo. Quindi grazie anche a voi Silver, Ferro, Fabri Piglia e Sax. \newline
Volevo concludere ringraziando tutti i professori del corso di studi in Ingegneria e Scienze informatiche, in particolare il professor Pianini ed il professor Viroli, che mi hanno seguito ed aiutato durante il tirocinio prima ed in questo progetto di tesi poi.